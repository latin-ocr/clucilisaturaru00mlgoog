CAPUT L '
De ordine deque metris librorum Lucilii.

Fuisse triginta volumina Lucilii, non plura, grammaticorum
veterum unanimo consensu conprobatur. vix enim memoria dignum
olim apud charisium pg. 72 quadragesimum tertium in mugnus
libris ferri solitum. extant autem reliquiae omnium voluminum prae-
ter XXI, XXIH, XXIV, XXV. nam ex XXIII et XXV quae fereban-
tur ap. Priscianum Charisiumque removimus,

Ex his voluminibus prius perscripsit ediditque ea quae sunt a

XXVI ad XXIX, tum XXX. nam principio 1. XXVI aperte ut rationes

‘ propriae vitae sic initia tum primum poeticam capessentis et saturam

sibi vindicantis carpentisque altioris spiritus poetas declarantur.
quodsi recte versum istum

Persium non curo legere, Laelium Decumum volo

vindicavimus libro XXIX, trochaeos in fine huius fuisse positos et
eadem fere qua inceperit sententia conclusisse Lucilium libros IV,
quos primum edidit, haud absurde statuetur. librum XXX aliquanto
post editum ipso initio declaratur, nec minus ea re quod spretis iam
trochaicis iambicisque metris sola adhibuit dactylica.

Libros autem XXV priores ordine tempore posteriores fuisse
reliquis V uno certe exemplo extra controversiam posito poterit com-
probari. etenim, cum de versibus 1. XXIX hisce

Apolost numen, qui te antiquis non sinet

deliciis maculam atque ignominiam inponere
nugas meras protulerint docti, iam vix quisquam negabit monitus
spectare ad istos quae sunt in 1. VH ‚-

huncin ego umquam Hyacintho hominem cortinipotentis
deliciis contendi?

