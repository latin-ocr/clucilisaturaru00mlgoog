182 TESTIMONIA DE LUCILIO.

quo ne per vacuum Romano incurreret hostiS‚
sive quod Apula gens seu quod Lucania bellum
incuteret violenta. — sed hic stilus haud petet ultro
40 quemquam animantem, et me veluti custodiet ensis
vagina tectus: quem cur destringere coner
tutus ab infestis latronibus? o pater et rex
Iuppiter, ut pereat positum robigine telum,
nec quisquam noceat cupido mihi pacis! at ille, ο
45 qui me conmorit (melius non tangere, clamo),
flebit et insignis tota cantabitur u'rbe.
Cervius iratus leges minitatur et urnam,
Canidia Albuci, quibus est inimica, venenum,
grande malum ΤΗΙ-1118, siquid se iudice certes,
50 ut quo quisque valet suspectos terreat, utque
q imperet hoc natura potens, sic collige mecum.
dente lupus , cornu taurus petit: unde, nisi intus
monstratum? Scaevae vivacem crede nepoti
matrem: nil faciet sceleris pia dextera (mirum,
55 ut neque calce lupus quemquam neque dente petit bos);
sed mala tollet anum vitiato melle cicuta.
me longum faciam: seu me tranquilla ‘senectus
exspectat seu mors atris 'circumvolat alis, . ·
' dives ‚ inops„ Romae, seu fors ita iusserit exsul,
. 60 quisquis erit vitae scribam color? ‘o puer, ut sis
vitalis metuo ‚ et maiorum nequis amicus
frigore te feriat? ‘quid ‚ cumst Lucilius ausus
primus in hunc operis conponere carmina morem,
detrahere et pellem , nitidus qua quisque per ora
65 cederet, introrsum turpis: num Laelius et qui
duxit ab oppressa meritum Carthagine nomen
ingenio offensi aut laeso doluere Metello
famosisque Lupo coperto versibus? atqui
primores populi arripuit populumque tributim ,
70 scilicet uni aequus virtuti atque eius amicis.

