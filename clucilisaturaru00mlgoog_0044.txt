XL QUAESTIONUM LUCILIANARUM LIBER.

eo quod erat verum dubitari non‘ poterat plena proponere non fuit
3111111118, 113 typographorum munus haud sane facile ultro aggravarem.

Ceterum omnia} Lucilii fragmenta manu nostra descripta ope-
rarum in usum iam supra memoravi. qua occasione ne per mobilita-
tem ingenii nostri irreperent verba non Luciliana omni erat ope caven-
dum. itaque per hiemem praeteritam cum prela exerceret Lucilius
quamquam aliis negotiis occupatissimus tamen ubique ferme locos
auctorum, ubi adferuntur Luciliana, et simul varietatem lectionis de-
nuo cum ingenti labore excussi. quod siqua vel 810 fugerint curas
nostras, etsi vix id spero, ut-indicent mihi ira studioque omisso docti,
quo possint errores isti in appendice Nonii corrigi, qua par est roga'-
mus comitate.

Ι3111 subsidiis codicum, ut videbamur nobie, aptis nisi emenda-
tionem Lucilii saturarum aggressi sumus. —- ac primum quidem in
definiendis librorum numeris nisi aliae rationes erant respiciendae
potiorem membranarum auctoritatem sum secutus. quae ubi erat in
ambiguo posita, ita fere rem institui, ut maiorem potius quam mino-
rem numerum reponerem. — quantum ad ipsa fragmentorum verba
depravata, plerosque in codicibus Nonii errores ortos e scriptura
quadrata iam alias declaravi. licebat quidem plurimos eorum unius
seu duarum triumve litterarum mutatione corrigi. in locis gravius
corruptis eam ubique tenui normam, ut exclusis reliquis commentis
ponerem, quod et sententiam ,aptam praeberet et minima esset mu-
tandi alea. — ubi tam graviter adfecti erant sensus, plures ut patere
viderentur viae emendandi, nos exclusa aut certe quam maxime potc-
rat fieri concisa licentia opinandi, ea recepimus, quae proxime abes-
sent a traditis:

Praeterea etsi crisi factitandae quam minimum volui adesse
licentiae, non tamen erit mirum haud ita raro in margine memoratas
sive nostras sive aliorum coniecturas, quas neque silentio praeteriri
neque in ipsa verba Lucilii admitti 3 13 videretur.

Denique bis terve in versibuS, qui plane erant desperati et ut
Luciliano vocabulo utar depositi, missis hariolationibus doctorum
codicum scripturas exhibui.

Ceterum nulla, ne si Bentleium quidem aequeS, coniectandi feli-
citate in fragmentis reconeiunuudis poterit effici multum, nisi proba
fueris auctorum qui afferunt 18111 et maxime grammaticorum peritia.

