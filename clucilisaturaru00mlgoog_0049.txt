QUAESTIONUM LUCILIANARUM LIBER. XLV

particulae ad integros dessent numeros, ibi interdum indicari supple-
menta, quae admittendae ergo elisionis a vocali inciperent, facile in-
dicabit curiosis arcana ratio musica.

Iam saturam vel unam integram restituere non licuit nobis, nec
id mirum. propria enim satirici carminis ratio, quod ordinis legitimi
ac nexus nimiam respuit severitatem, ne 'id contingat videtur obstare.
accedit quod Lucilii carmina argumenti ut minus aliquanto intlicati
ac digressionum pleni Varronianis, ita magis varii ac diffusi utique
fuerunt Horatianis„ atqui ne Horatii quidem, si perissent, saturarum
ullam refingere possemus de coniectura.

Ac tamen vel sic quantam fecerimus iacturam Lucilii saturis
perditis nunc primum plene apparebit, postquam depulsis in quantum
poterat fieri saeculorum iniuriis recuperavit habitum si non proprium
ubique, certe ipso non indignum. — nam qua ego arrogantia contu-
maciaque negem, multis locis num veram Lucilii manum restituerim
ipsi mihi videri dubium? nempe ut inepti erit hominis credere, vel
quae integra antiquitatis monumenta tulit aetas, posse omnino revo-
cari ad sanitatem a critico vel sagacissimo, ita prorsus hercule erit
insani dissimulare multo pluribus teneri difficultatibus emendanda
fragmenta, quae uno alterove verbo vel minuta vel aucta saepe no-
vam prorsus induuntur speciem. veluti quis iam de frgm. ex l. inc.
39 recte posset iudicare, si solo esset servatum stupore Nonii?

S'ed in emendando Lucilio qui cum fide et religione erit versa-
tus, is facilius multo alienae quam propriae satisfaciet censurae.
ceterum severissima quaeque ut consuevimuS, idoneorum· modo sint
existimatorum, provocamus iudicia. absit ‘tamen ignavia, quae cum
ipsa nihil magnae rei sustineat moliri, eos, qui magna si non perfi-
ciunt certe instituunt, ipsa vi inertiae impedire nititur3 absit etiam
immodestia, cui, quae aliis, meditatis per multos annos, semper visa
sunt obscurissima, ea primo fere optutu pervia videntur *et aperta. -
sed iam satis, — nos si non nimis a Dousae et Scaligeri exemplo de-
generasse iudices existimarint apti, operae pretium fecisse videbimur.

