QUAESTIONUM LUCILIANARUM LIBER. XXVII “

non praestiterit. —- nam cum ante ipsum Lucilii fragmenta ferrentur
inquinata admodum —- ex editionibus Nonii Aldi· ‚maxime et Iunii
observasse eum apparet exemplaria —- cumque ipse libris scriptis
praeter Charisium uteretur et paucis nec bonis, plurimum eum lion
ipsius culpa sed fatali quadam necessitate a vero aberrare par fuit.
accedebat naturae vitio orta et subsidiorum tenuitate aucta Dousae
et magis Scaligeri audacia interdum sine causa ulla tribuendi Lucili0‚
quae essent ab eo, alienissima, et saepius corrupta, quando lenia re-
media non procederent, adhibitis gravissimis ad sanitatis speciem
qualemcumque conformandi. -— sane ne hanc quidem praebuit nobis
liber Dousae utilitatem, ut exemplar eius quantumvis correctum ex·
primendum possemus tradere operis, nempe quotquot extant Lucilii
fragmenta, nostra manu perscripta ad typographos delata sunt.

Iam ut ingrati esset hominis et superbi exprobrare Dousae er-
rores plurimos et ex parte gravissimos, qui temporum potius illorum
quam ipsius culpa provenere, ita foret nugacis aut certe abutentis
otio suo varietatem lectionis qua differt illa recensio a nostra plenam ·
apponere. nec hercule quemquam labore isto taedii longe plenissimo
puto iri iutum praeter lexicographos3 qui tamen si modo dimidiam
partem operae quam collocarunt in frivolis ac nullius rei lectionibus

cognoscendis adhibuerint ad recta aut certe tradita antiquitus per· ι

cipienda, facile eo poterunt carere et ipsi.

Dousae liber saepius repetitus est typis nos ea sumus usi edi-
tione, quam in appendice Censor-ini, loco sane alienissimO, publicavit
Havercampius3 quae ut indice adiecto haud inutilis, ita nonnullis ope-
rarum mendis est deformis. ,

Dousae haud indignus successor extitit Io sias Mercerus qui
secunda Nonii editione (ea prodiit a. 1614) ut omnino perbene meri-
tus est de grammatico illo ita quosdam Lucilii versus eximium in
modum emendavit vel illustravit.

Postquam saeculo XVII cessarunt magna illa ingenia, qui prisci ,
sermonis Latini intima perscrutati erant, et Lucilii reliquiae per annos
plus CC iacuere incultae. - et maxime quidem mirum debet videri
quod casu quodam, seu fatale illud fuit odium, Bentleius Lucilii
saturis parum operae inpendit. satis quippe infrequenter harum in-
icit mentionem, atque adeo rarius etiam multo ad emendandas eas

